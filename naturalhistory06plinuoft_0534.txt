133

134

135

PLINY: NATURAL HISTORY

LXVIII. Silvestrium quidem prunorum bacae, vel
e radice cortex, in vino austero si decoquantur ita ut
triens ex hemina supersit, alvum sistunt et tormina.
satis est singulos cyathos decocti sumi.

LXIX. Et in his et sativis prunis est limus arborum
quem Graeci lichena appellant, rhagadis et con-
dylomatis mire utilis.

LXX. Mora in Aegypto et Cypro sui generis, ut
diximus, largo suco abundant summo cortice
desquamato, altior plaga sicca est mirabili natura.
sucus adversatur venenis serpentium, prodest
dysintericis, discutit panos omnesque collectiones,
vulnera conglutinat, capitis dolores sedat, item
aurium. splenicis bibitur atque inlinitur et contra
perfrictiones. celerrime teredinem sentit. neque
apud nos suco minor usus. adversatur aconito et
araneis in vino potus. alvum solvit, pituitas
taeniasque et similia ventris animalia extrahit.
hoc idem praestat et cortex tritus. folia tingunt
capillum cum fici nigrae et vitis corticibus1 simul
coctis aqua caelesti. pomi ipsius sucus alvum
solvit protinus. ipsa poma ad praesens stomacho
utilia refrigerant, sitim faciunt. si non superveniat
alius cibus, intumescunt. ex inmaturis sucus sistit
alvum, veluti animalis alicuius in hac arbore obser-
vandis miraculis quae in natura eius diximus.

¹ corticibus dE vzaelq„ Dellessen: corticeve Mayhoff.

 

‘¹ Book XIII, §§ 56 ff. '² See XVI. ξ 182.
⁶ See XVI. § 102.

504

