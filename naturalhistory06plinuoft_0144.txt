197

198

199

PLINY: NATURAL HISTORY

LXXV. Sacopenium quod apud nos gignitur in
totum transmarino alienatur. illud enim ham-
moniaci lacrimae simile sagapemon vocatur. prodest
laterum et pectoris doloribus, convolsis, tussibus
vetustis excreationibusque, praecordiorum tumori-
bus. sanat et vertigines, tremulos, opisthotonicos,
lienes, lumbos, perfrictiones. datur olfactandum ex
aceto in strangulatu vulvae. ceteris et potui datur
et cum oleo infricatur. prodest et contra mala
medicamenta.

LXXVI. Papaveris sativi tria diximus genera, et
sponte nascentis alia promisimus. e sativis albi
calix ipse teritur et e vino bibitur somni causa.
semen elephantiasi medetur. e nigro papavere
sopor gignitur scapo inciso, ut Diagoras suadet, cum
turgescit, ut Iollas, cum deflorescit, hora sereni diei
tertia, hoc est cum ros in eo exaruerit. incidi iubent
sub capite et calice, nec in alio genere ipsum inciditur
caput. sucus et hic et herbae cuiuscumque lana
excipitur aut, si exiguus est, ungue pollicis, ut
lactucis, et postero die magis quod inaruit. papa-
veris vero largus densatur¹ et in pastillos tritus in
umbra siccatur, non vi soporifera modo, verum, si
copiosior hauriatur, etiam mortifera per somnos.

¹ densatur] densatus Mayhoff, qui post inaruit comma
ponit et papaveris vero largus uncis includit.

⁰ See XIX. ξ 168.
114

