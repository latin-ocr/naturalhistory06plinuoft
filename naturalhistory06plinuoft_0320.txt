184

185

PLINY: NATURAL HISTORY

ferunt, utilis alopeciisque et lentigini. boum quoque
scabiem celerrime sanari ea invenio, apud Nicandrum
quidem et serpentium morsus, antequam floret.

CVII. Nec de cneco sive atractylide verbosius
dici par esset, Aegyptia herba, ni magnum contra
venenata animalia praeberet auxilium, item adversus
fungos. constat a scorpione percussos, quamdiu
teneant eam herbam, non sentire cruciatum.

CVIII. Et pesolutam Aegyptus in hortis serit,
coronarum gratia. duo genera eius: femina ac
mas, utraque subdita venerem inhiberi, virorum
maxime, tradunt.

CIX. Et quoniam in mensuris quoque ac ponderi-
bus erebro Graecis nominibus utendum est, inter-
pretationem eorum semel hoc in loco ponemus:
drachma Attica—fere enim Attica observatione
medici utuntur—denarii argentei habet pondus,
eademque v1 obolos pondere efficit, obolus x chalcos.
cyathus pendet per se drachmas x, cum acetabuli
mensura dicitur, significat heminae quartam, id est
drachmas nr. mna, quam nostri minam vocant,
pendet drachmas Atticas c.

 

‘² Theriaca 626.

290

