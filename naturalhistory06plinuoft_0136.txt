183

184

185

PLINY: NATURAL HISTORY

tollit semper facile et cicatricum ulcera. tradunt
in dolore dentium adalligatum bracchio qua doleat
convertere dolorem.

LXXI. Git ex Graecis alii melanthium, alii mela-
spermon vocant. optimum quam excitatissimi odori<
et quam nigerrimum. medetur serpentium plagis
et scorpionum. inlini ex aceto ac melle reperio
incensoque serpentes fugari. bibitur drachma una
et contra araneos. destillationem narium discutit
tusum in linteolo olefactum, capitis dolores inlitum
ex aceto, et infusum naribus cum irino oculorum
epiphoras et tumores, dentium dolores coctum cum
acet0‚ ulcera oris tritum aut commanducatum, item
lepras et lentigines ex aceto, difficultates spirandi
addito nitro potum, duritias tumoresque veteres et
suppurationes inlitum. lacte mulierum auget ali-
quot 1 continuis diebus sumptum. colligitur sucus
eius ut hyoscyami, similiterque largior venenum est,
quod miremur, cum semen gratissime panes etiam
condiat. oculos quoque purgat, urinam et menses
ciet. quin immo linteolo deligatis tantum granis
xxx secundas trahi reperio. aiunt et clavis in
pedibus mederi tritum in urina, culices suffitu
necare, item muscas.

LXXII. Et anesum adversus scorpiones ex vino
bibitur,2 Pythagorae inter pauca laudatum sive

¹ aliquot add. JIayhoff.
² bibitur eqo: habetur codd. et edd.

 

⁰ Le. “ black-flower.‘’ ὓ Le. “ black-seed.‘’

106

