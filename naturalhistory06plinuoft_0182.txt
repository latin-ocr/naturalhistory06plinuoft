m
vv
Oc

259

2130

PLINY: NATURAL HISTORY

oleo inlitum. multi et suggillatis cum cera inlinunt,
et radice in suco vel cum melle contra canis morsum

‘utuntur et contra multipedam ex vino. hippo-

marathum ad omnia vehementius calculos praecipue
pellit, prodest vesicae cum vino leni et feminarum
menstruis haerentibus. efficacius in eo semen quam
radix. modus in utroque quod duobus digitis tritum
additur in potionem. Petrichus qui ophiaca scripsit
et Miccion qui ihizotomumena adversus serpentes
nihil efficacius hippomaratho putavere sane et
Nicander non in novissimis posuit.

XCV II. Cannabis in silvis primum nata est, nigrior
foliis et asperior. semen eius extinguere genituram
dicitur. sucus ex eo vermiculos aurium et quod-
cumque animal intraverit eicit, sed cum dolore
capitis, tantaque vis ei est ut aquae infusus coagulare
eam dicatur. et ideo iumentorum alvo succurrit
potus in aqua. radix articulos contractos emollit in
aqua cocta, item podagras et similes impetus.
ambustis cruda inlinitur, sed saepius mutatur
priusquam arescat.

XCVIII. Ferula semen aneto simile habet. quae
ab uno caule dividitur in cacumine femina putatur.
caules eduntur decocti, commendanturque muria ac
melle, stomacho utiles.1 sin plures sumpti, capitis
dolorem faciunt. radix denarii pondere in vini
cyathis duobus bibitur adversus serpentes, et ipsa
radix inponitur. sic et torminibus medetur, ex oleo

¹ utiles Mayhoff ε utilis codd.

⁶ Or possibly “ persistent.''

⁶ Nicander, Thermon, p. 596.

⁶ Cf. ἓ 228 and note on XXIL ξ 122.
⁸¹ Or “ reeommen‹lod.’'

152

