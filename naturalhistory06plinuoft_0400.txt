107

108

109

PLINY: NATURAL HISTORY

tractamus, quoniam in his naturam esse apparet, in
illis coniecturam saepius fallacem, nulli satis custodita
in mixturis concordia naturae ac repugnantia. qua
de re mox plura.

L. Non esset mellis auctoritas in pretio minor
quam laseris, ni ubique nasceretur. illud ipsa fabri-
cata sit ¹ natura, sed huic gignendo animal, ut diximus,
innumeros ad usus, si quotiens misceatur aesti-
memus. prima propolis alvorum, de qua diximus,
aculeos et omnia infixa corpori extrahit, tubera
discutit, dura concoquit, dolores nervorum mulcet
ulceraque iam desperantia cicatricem cludit. mellis
quidem ipsius natura talis est ut putrescere corpora
non sinat, iucundo sapore atque non aspero, alia
quam salis natura, faucibus, tonsillis, anginae omni-
busque oris desideriis utilissimum, arescentique in
febribus linguae, iam vero peripneumonicis, pleuriticis
decoctum, item vulneribus, a serpente percussis et
contra venena, fungos, paralyticis in mulso, quam-
quam suae mulso dotes constant. mel auribus in-
stillatur cum rosaceo, lendes et foeda capitis animalia
necat. usus despumati semper aptior, stomachum
tamen inflat, bilem auget, fastidium creat, et oculis
per se inutile aliqui arbitrantur, rursus quidam
angulos exulceratos melle tangi suadent. mellis
causas atque differentias nationesque et indicationem

¹ sit codd. : est, coni. Mayhoff.

⁶ See ἓ 117 of this book.

θ See XI. ξ ll.

⁶ See XI. ξ 16.

‘¹ Some take in mulso with paralyticis only. The parallel
passage in Dioscorides ΙΙ. 82 (Wellmann) does not help
towards the correct decision.

370

