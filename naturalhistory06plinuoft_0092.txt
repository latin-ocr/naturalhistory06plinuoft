105

106

107

108

PLINY: NA'I‘URAL HISTORY

doloribus miscet etl farinam. in vino cocti inliti
ventri duritiam praecordiorum emolliunt. dysin-
tericis in vino ex aqua caelesti temperato dantur, ad
convulsa intus curn silphio pilulis fabae magnitudine.
ad sudorem tusi inlinuntur. nervis utiles, ideo et
paralyticis dantur. luxata in pedibus qui sunt rufi
ex iis citissime sanant cum melle et sale. venerem
maxime Megarici stimulant, hortensii partum curn
sapa aut passo sumpti, silvestres interaneorum
plagas et vitia cum silphio pilulis devoratis sedant.
horum semen contra phalangia bibitur in vino.
ipsi ex aceto inlinuntur contra serpentium ictus,
semen antiqui bibendum insanientibus dabant. flos
bulborum tritus crurum maculas varietatesque igni
factas emendat. Diocles hebetari oculos ab his
putat. elixos assis minus utiles esse adicit et
difficile concoqui ex vi uniuscuiusque naturae.

XLI. Bulbinem Graeci vocant herbam porraceis
foliis, rubicundo bulbo. haec traditur vulneribus
mire utilis dumtaxat recentibus. bulbus, quem
vomitorium vocant ab effectu, folia habet nigra.
ceteris longiora.

XLII. Inter utilissimos stomacho cibos asparagi
traduntur. cumino quidem addito inflationes sto-
machi colique discutiunt, idem oculis claritatem
adferunt, ventrem leniter molliunt, pectoris et

² miscet et Mayhoff ε miscent codd.

62

