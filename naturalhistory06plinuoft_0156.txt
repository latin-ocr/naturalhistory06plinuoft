217

219

219

220

PLINY: NATURAL HISTORY

devorari iubent aliqui ante accessionem, vel plura
inlini fronti. sunt qui et ante solis ortum cervicalibus
<ubici efficaciter putent. vis magna ad refrigerandos
ardores viridi. ulcera quoque quae serpunt sanat
cum melle ve] uva passa, item testes, ambusta,
carbunculos, aures, cum lacte mulieris epiphoras
oculorum, ventris et intestinorum fluctiones semen
ex aqua potum. bibitur et in choleris curn ruta.
pellit animalia interaneorum, cum mali punici suco
et oleo semen potum. Xenocrates tradit rem miram,
si vera est, menstrua contineri uno die, si unum
granum biberint feminae, biduo, si duo, et totidem
diebus quot grana sumpserint. M. Varro coriandro
subtrito et cumino acetoque carnem omnem in-
corruptam aestate servari putat.

LXXXIII. Atriplex et silvestre est, accusatum
Pythagorae tamquam faceret hydropicos morbosque
regios et pallorem, concoqueretur difficillime, ac ne
in hortis quidem iuxta id nasci quicquam nisi lan-
guidum culpavit. addidere Dionysius et Diocles
plurimos gigni ex eo morbos, nec nisi mutata saepe
aqua coquendum, stomacho contrarium esse, len-
tigines et papulas gignere. miror quare difficulter in
Italia nasci tradiderit id Solon Smyrnaeus. Hippo-
crates vulvarum vitiis infundit id cum beta. Lycus
Neapolitanus contra cantharidas bibendum dedit,

 

â° lit sativum found in several MSS. appears to be under-
stood, or rather implied, by et.

126

