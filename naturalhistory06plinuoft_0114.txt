144

{45

146

147

PLINY: NATURAL HISTORY

invenio. eadem ex omnibus satis quadripedum
quoque morbis in maximo usu est, sive difficile
spirantibus sive contra maleficorum animalium ictus,
infusa per nares ex vino aut, si sanguisugam hauserint,
ex aceto, et quocumque in simili morborum genere
ut in homine temperata.

LII. Mentastrum silvestris menta est differens
specie foliorum quae sunt figura ocimi, pulei odore‚¹
propter quod quidam silvestre puleium vocant. his
commanducatis et inpositis sanari elephantiasin
Magni Pompei aetate fortuito cuiusdam experi-
mento propter pudorem facie inlita conpertum est.
eadem inlinuntur bibunturque adversus serpentium
ictus drachmis duabus in vini cyathis duobus, ad-
versus scorpionum cum sale, oleo, aceto, item
adversus scolopendras ius decocti. adversus omnia
venena servantur folia arida ad farinae modum.
substratum vel accensum fugat etiam scorpiones.
potum feminas purgat, sed partus necat. ruptis,
convulsis, orthopnoicis, torminibus, choleris effi-
cacissimum, item lumbis, podagris inpositum. sucus
auribus verminosis instillatur. in regio morbo bibi-
tur, strumis inlinitur, somnia veneris inhibet, taenias
pellit ex aceto potum, eontra porriginem ex aceto
infunditur capiti in sole.

LIII. Mentae ipsius odor animum excitat et sapor

ocidOdOFe Maylzoffi Cormrium et Dioscoridem secutus: colore
c .

8 ⁰ A kind of multipeda.
4

