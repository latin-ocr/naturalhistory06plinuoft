70

73

PLINY: NATURAL HISTORY

XLI. Verum hortis coronamentisque maxime
alvaria et apes conveniunt, res praecipui quaestus
conpendiique cum favet. harum ergo causa oportet
serere thymum, apiastrum, rosam, violas, lilium,
cytisum, fabam, erviliam, cunilam, papaver, conyzam,
casiam, melilotum, melissophyllum, cerinthen. ea
est autem solio candido, incurvo, cubitalis, capite
concavo mellis sucum habente. horum floris avidis-
simae sunt, atque etiam sinapis, quod miremur, cum
olivae florem ab his non attingi constet; ideo hanc
arborem procul esse melius sit, cum aliquas quarn
proxime seri conveniat quae et evolantium examina
invitent nec longius abire patiantur.

XLII. Cornum quoque arborem caveri oporteat.1
flore eius degustato alvo cita moriuntur. remedium
sorba contusa e melle praebere his vel urinam
hominis vel boum aut grana punici mali Amineo
vino conspersa. at genistas circumseri alvariis
gratissimum.

XLIII. Mirum est dignumque memoratu de
alimentis quod conperi. Hostilia vicus adluitur
Pado. huius inquilini pabulo circa deficiente in-
ponunt navibus alvos noctibusque quina milia
passuum contrario amne subvehunt. egressae luce
apes pastaeque ad naves cotidie remeant mutantes
locum, donec pondere ipso pressis navibus plenae

¹ oporteat cum sere omnibus codd. Mayhoff ε oportet d
vulq„ Detlessen.

212

