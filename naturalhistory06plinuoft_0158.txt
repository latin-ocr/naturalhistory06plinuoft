223

PLINY: NATURAL HISTORY

panos, furunculos incipientes, duritias omnes vel
cocto vel crudo utiliter inlini putavit, item ignem
sacrum cum melle, aceto, nitro, similiter podagras.
ungues scabros detrahere dicitur sine ulcere. sunt
qui et morbo regio dent semen eius cum melle,
arterias et tonsillas nitro addito perfricent, alvum
moveant, cocto vel per se vel cum malva aut lenticula.
concitant et1 vomitiones. silvestri capillos tingunt
et ad supra scripta utuntur.

LXXXIV. E contrario in magnis laudibus malva
est utraque et sativa et silvestris. duo genera
earum2 amplitudine folii discernuntur. maiorem
Graeci malopen vocant in sativis, alteram ab emol-
liendo ventre dictam putant malachen. at e sil—
vestribus, cui grande folium et radices albae, althaea
vocatur, ab excellentia effectus a quibusdam plisto-
lochia. omne solum in quo seruntur pinguius
faciunt, contra omnes aculeatos ictus efficaces, prae-
cipue scorpionum, vesparum similiumque et muris
aranei. quin et trita cum oleo qualibet earum
peruncti ante vel habentes eas non feriuntur. folium
inpositum scorpionibus torporem adfert. valent et
contra psimithi venena. aculeos omnes extrahunt
inlitae crudae cum aphronitro, potae vero decoctae
cum radice sua leporis marini venenum restingunt,

¹ concitant et Mayhoff ε concitantes codd.
² earum codd. ε ambarum coni. Warminqton.

 

⁰ That is, as the following sentences show, of each of them.
θ “ Plurimum adiuvans puerperas ” (Forcellini).

128

