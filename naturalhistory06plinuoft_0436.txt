159

160

PLINY: NATURAL HISTORY

diximus et a Graecis erysimon vocari, Galli velam
appellant. est autem fruticosum, foliis erucae,
angustioribus paulo, semine nasturtii, utilissimum
tussientibus cum melle et in thoracis purulentis
excreationibus. datur et regio morbo et lumborum
vitiis, pleuriticis, torminibus, coeliacis. inlinitur vero
parotidum et carcinomatum malis, testium ardoribus
ex aqua, alias cum melle, infantibus quoque utilis-
simum, item sedis vitiis et articulariis morbis cum
melle et fico, contra venena etiam efficax potu.
medetur et suspiriosis, item fistulis cum axungia
vetere ita ne intus addatur.

LXXVI. Horminum semine, ut diximus, cumino
simile est, cetero porro, dotrantali altitudine, duorum
generum3 alteri semen nigrius et oblongum—hoc ad
venerem stimulandam et ad oculorum argema, al-
bugines—altera candidius semen et rotundius.
utroque tuso extrahuntur aculei ex corpore per se
inlito ¹ ex aqua, folia ex aceto inposita panos per se
vel cum melle discutiunt, item furunculos, priusquam
capita faciant, omnesque acrimonias.

LXXVII. Quin et ipsae frugum pestes in aliquo
sunt usu. infelix dictum est a Vergilio lolium, hoc
tamen molitum, ex aceto coctum inpositumque sanat
inpetigines celerius quo saepius mutatum est.
medetur et podagrae aliisque doloribus cum oxy-
melite. ratio haec: aceti sextario uno diluuntur

1 Post inlito add. vel Mayhoff.

¹² See Book XVIII. §96.
ὸ May-hoff, comparing the parallel passage of Dioscorides,
adds vel. But Dioscorides (III. 129, Wellmann) has: κατα-

πλασθὲν δὲ μεθ’ ὕδατος . . . σκόλοπας ἐπισπᾶται.

⁹ See Georqics I. 153.
406

