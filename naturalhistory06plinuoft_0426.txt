143

144

145

PLINY: NATURAL HISTORY

rimosas, oculorum autem epiphoras cum meliloto aut
cotoneo. contra suppurantia curn polenta inponitur.
decoctae sucus ad oris exulcerationes et genitalium
adhibetur, ad sedem cum rosaceo aut cotoneo, in iis
quae acrius remedium exigant cum putamine punici
melle modico adiecto. ad id demum, ne celeriter
inarescat, adiciunt et betae folia. inponitur et
strumis, panis vel maturis vel maturescentibus ex
aceto discocta, rimis ex aqua mulsa et gangraenis
cum punici tegmine, item podagris cum polenta et
vulvis et renibus, pernionibus, ulceribus difficile
cicatricem trahentibus. propter dissolutionem sto-
machi xxx grana lentis devorantur. in choleris
quoque et dysinteria efficacior est in tribus aquisl
cocta, in quo usus melius semper eam torrere ante
et tundere, ut quam tenuissima detur vel per se vel
cum cotoneo malo aut piris aut myrto aut intubo
erratico aut beta nigra aut. plantagine. pulmoni est
inutilis et capitis dolori nervosisque omnibus et felli,
nec somno facilis, et pusulis utilis ignique sacro et
mammis in aqua marina decocta, in aceto autem
duritias et strumas discutit. stomachi quidem causa
polentae modo potionibus inspergitur. quae sunt
ambusta aqua semicocta curat, postea trita et per
cribrum effuso furfure, mox procedente curatione
addito melle. ex posca coquitur ad guttura. est et

¹ aquis codd. : aquae cyathis Dellefsen.

 

⁴² That is, cholera nostras.

396

