PLINY: NATURAL HISTORY

151 item sedis vitiis. intertrigines quoque, vel si ten-
eatur tantum, prohibet. auribus instillatur cum
mulso. aiunt et lieni mederi eam in horto gustatam
ita ne vellatur, si is qui mordeat dicat se lieni mederi,
per dies vnn, aridae quoque farinam tribus digitis
adprehensam et stomachi dolorem sedare in aqua
et similiter aspersa potione 1 ventris animalia expel-
lere.

152 LIV. Magna societas cum hac ad recreandos
defectos animo puleio cum surculis suis in ampullas
vitreas aceti utrisque deiectis. qua de causa dignior
e puleio corona Varroni quam e rosa cubiculis nostris
pronuntiata est, nam et capitis dolores inposita
dicitur levare, quin et olfactu capita tueri contra
frigorum aestusque iniuriam et ab siti traditur, neque
aestuare eos qui duos e puleio surculos inpositos
auribus in sole habeant. inlinitur etiam in doloribus

153 cum polenta et aceto. femina efficacior. est autem
haec flore purpureo. mas candidum habet. nausias2
cum sale et polenta in frigida aqua pota inhibet,
sic et pectoris³ dolorem, stomachi autem ex aqua.
item rosiones sistit et vomitiones cum aceto et
polenta, alvum solvit ex sale et aceto et polenta.
intestinorum vitia melle decocta et nitro sanat,
urinam pellit ex vino et, si Amineum sit, et calculos

154 et interiores omnes dolores. ex melle et aceto
sedat menstrua et secundas, vulvas conversas cor-

1 potioni Silliqz in potionem vulq.
² Ante nausias leqitur in in codd. : item Mayhoff.
³ Post pectoris vulq. el Detles-sen ac ventris add.

⁰ The emendations would mean “ sprinkled into drink.”
ὸ Perhaps, “ purple.'’ There is nearly always a difficulty
in translating purpureus.

88

